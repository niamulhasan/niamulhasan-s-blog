---
category: সাহিত্য
title: সমতাবিধানকারী তুমি
description: কিন্তু সমতাটা কোথায় জানো? হোক সে দ্বায়িত্বের সিংহাসনে বসে মর্তবুকে
  চরম অনধিকার চর্চাকারী বা রাস্তার ডাষ্টবিনের পাশের অন্ধকারের হতভাগা
  উচ্ছিষ্টভোগী সবার জন্যই এই 'আরেকটু' -র পরিমাণ সর্বদাই সমান!
cover: https://www.clydefitchreport.com/wp-content/uploads/2017/05/brainrainbow.jpg
---
স্বর্গ সুখে তৈরি তোমার ধরা নামক নরকে, \
সুখ-দুঃখের অসম বিভাজন দেখে \
অবান্তর সব প্রশ্ন ছুঁড়েছি তোমার অসীম অন্তরীক্ষে।\
\
যখন পর্যবেক্ষণ করার চেষ্টা করেছি, \
মানব ভেদে প্রাপ্ত প্রাপ্য বস্তু সমূহ অসম হলেও \
সবার মাঝে একটা জিনিসের কিন্তু সুষম বন্টন তুমি ঠিকি নিশ্চিত করেছো- \
'আর একটু চাই!'\



চাহিদাকে অসীম করেছো বলেই হয়ত \
এই 'আরেকটু চাই' সকল ধরাস্বর্গবাসীর দুর্দমনীয় চাহিদা।



কিন্তু সমতাটা কোথায় জানো?\
হোক সে দ্বায়িত্বের সিংহাসনে বসে \
মর্তবুকে চরম অনধিকার চর্চাকারী \
বা রাস্তার ডাষ্টবিনের পাশের অন্ধকারের \
হতভাগা উচ্ছিষ্টভোগী \
সবার জন্যই এই 'আরেকটু' -র পরিমাণ সর্বদাই সমান!



কিন্তু তোমার দাবি তুমি তুমি সুবিচারক আর সমতাকারীও।\

তাই যতক্ষণ না পর্যন্ত তোমার অবতীর্ণ জ্ঞান, \
উপলব্ধির সীমারেখায় মিশে বিলীন না হয়, \
আমার প্রশ্ন করার অবকাশ নেই।

*Image Source: Internet*

