---
category: সাহিত্য
title: '"সফল তুমি এ জম্মে"'
description: দ্রষ্টাদ্বারে চৌকাঠে মুখ থুবরে পড়ে থাকা সহস্র রক্তাক্ত জুলুমের
  অভিযোগ ভীড়ে তোমার নোংরা উত্তরণ আকুতি
cover: https://lh4.googleusercontent.com/-f2-uvqcw6ZU/TYLOO84SJlI/AAAAAAAAAQk/jKlYHg7WTkA/s1600/Brothel9_2.jpg
---
<!--StartFragment-->

"সফল তুমি এ জম্মে"

—

পুষ্পপল্লবে জমা গাড় লালিমা

সুপ্ত-সাক্ষী শতবর্ষী পাপাচারের;

সহস্র বছরের পরম্পরার অনাচারে রাঙা লালিম ক্ষত শুকনো নীল বিষাদ নির্যাস— শোভা এ পুষ্পের।

পাপবিনাসী কৃষ্ণ গহ্বর,

তেজস্বী ঊষা অক্ষম তোমার ঘটনাদিগন্তের বাঁধা ভেঙে প্রভাতে প্রস্ফুটিত হতে—

না জানি কত মহাবিশ্ব

কত মহাকাল

কত মহাকর্ষ—

তুমি ধারো তোমার সংকট ব্যাসার্ধে;

সীসাঢালা পুরু প্রাচীরাবরণে আবৃত হিয়া অন্তরালে

গলাটিপে-খুন-করা মনুষ্যত্বের তোমার হয়েছে

অমরত্ব প্রাপ্তি— কেউ খবর রাখেনি;

তোমার পঙ্কিলতার সুফল ভোগে সারা আলম,

মানুষ- চিরকাল ব্যাপ্তি—

তাদের উপলভ্যও হয়নি;

পাপবাহী নায়ে জমিয়েছো পাড়ি উত্তরণে

পতিব্রতা বারাঙ্গনা, ওপারের খবর জানিনে—

বলি সফল তুমি এ জম্মে।

মর্ত থেকে এসো উঠে,

নেশার চূড়ায় বাড়ি তোমার;

দ্রষ্টাদ্বারে চৌকাঠে মুখ থুবরে পড়ে থাকা সহস্র রক্তাক্ত জুলুমের অভিযোগ ভীড়ে তোমার নোংরা উত্তরণ আকুতি

সহস্র জন্মেও ঠাঁই পাবার নয়।

মরিচাধরা খয়েরি লৌহদ্বার!

[ভয়ে ভয়ে ইহা মুফতি সাহেব [Piccolo Ashraf](https://www.facebook.com/piccolo.ashraf.7?__cft__[0]=AZUgW5GrUDG0fS3qcOJsekgeN0YiuKHSAS0hA5aYM__9Q9UX_KpYcPZIBShscWx2la_27nl4TC91AF8X_84gh3j7U5eZTRZFlpTcuSwqhI1LZc4uofrGx_1Td9JmCcjXmY8&__tn__=-]K-R) কে দেখাইলাম উনার মন্তব্য জানার জন্য, উনার রিএকশন, "ধুরো মিয়া, আপনে নাকি সাহিত্য বোঝেন না!"

তারপর চোখ বুলিয়ে বলিলেন, "আপনি মনেহয় স্বাভাবিক অবস্থায় লিখতে পারেন না, ঘোরের মধ্য লেখেন।" আমি মনে মনে ভাবি, যদি উনারে বুঝাইতে পারতাম কেমন ঘোরে থাকি! তারপর উনি আরেকটু সাজায়া দিলেন লিখিত "গু" খানা]

<!--EndFragment-->