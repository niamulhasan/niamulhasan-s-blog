---
category: সাহিত্য
title: ঈশ্বর দুঃস্বপ্ন
description: জুলুম দেখে প্রশান্ত চিত্তে নিদ্রা যায় কে? তোমার ঈশ্বরেরা দুঃস্বপ্নে কি দেখে?
cover: https://kevinhurtack.files.wordpress.com/2020/10/download.jpg
---
চিন্তার দরপতন
বিষাক্ত চিত্ত দহন
আর
দুষিত বাতাবরণ-

চরণ চুম্বী মেকি মৃত্তিকা;
নিত্য স্বপ্নে দেখা বিভিষিকা;

আত্মার আবরনের মধ্য কিজানি মারা পরে আছে
সহস্র শতাব্দী ধরে-
পঁচন ধরেছে তাতে, 
দুর্গন্ধ বেরোয় কালকূট চিন্তা হয়ে-

চিন্তাদূষনে বিনষ্ট বুদ্ধিমত্তা বলে,
আত্মা দহনে কে আগুন জ্বালে?
কে আগলিয়ে রাখে সৃষ্টির সংগতি কালে কালে?
মহাকালের যবনিকা পাড়ে দাঁড়ায়ে কে?
এপারের নগন্য সাম্রাজ্যের রাজত্ব কার?
কে ধার্য্য করে, কি কিম্ভুত কদাকার?

রঙিন হাসিস প্রকৃতিতে কে লুকায়া রাখে?
নেশামত্ত ঈষত চিত্তে কার ডাক আসে?
পাগল-পাগলে অদ্ভুত যোগাযোগ রাস্তা কে দেয় বাতলে?

আত্মায় মৃত্যুভীতি কে করে সঞ্চার?
আত্মহননের ওয়াসওয়াসা কে করে ফুৎকার?
সপ্ত সূর সৃজিয়া কে শ্রবনিন্দ্রিয় সৃজন করে?
ইন্দ্রিয়ের ওপারেই বা সে কি  রাখে?

জুলুম দেখে প্রশান্ত চিত্তে নিদ্রা যায় কে?
তোমার ঈশ্বরেরা দুঃস্বপ্নে কি দেখে?