---
category: সাহিত্য
title: তব দর্পন আমি
description: দিন-সাঁঝের সন্ধিতে ক্লান্তিহীন ঝিঁঝির দল উল্লাসে মাতে; নাকি
  হুশিয়ারি দেয় তা দুর্বোধ্য-  ভাগ্যিস তোমার বিটপীরাজি কর্নহীন।
cover: https://www.artzolo.com/sites/default/files/uploads/multi/11071/largest/mirror.jpg
---
<!--StartFragment-->

প্রতি প্রাতে তোমার উঠোনে কুয়াশা-\
প্রকৃতির আদরে আপ্লুত দুরন্ত মেঘ হয়।\
জানালায়,\
পাহাড় পাড়ে-\
যৌবনে দীপ্ত হয় সূর্য শেষ সকালে।\
\
প্রথম দুপুরে ছুটে চলা মেঘের ছায়াতলে\
বন্ধুর অরণ্য থেমে থেমে জিরয়।\
\
মাঝে মাঝে তপ্ত হরিৎ পল্লবদল নাওয়ায়\
ওপাশ থেকে ছুটে আসা আচমকা বারিধারায়।\
\
দিন-সাঁঝের সন্ধিতে ক্লান্তিহীন ঝিঁঝির দল উল্লাসে মাতে;\
নাকি হুশিয়ারি দেয় তা দুর্বোধ্য-\
ভাগ্যিস তোমার বিটপীরাজি কর্নহীন।\
\
সন্ধ্যাবেলা সাঁঝবাতি জ্বেলে পাহাড়ায় নেমে পড়ে সবুজ জোনাকদল- 

আফসোস তোমার অরণ্যের আঁখি নাই।\
শত সহস্র জোনাকির নেমন্ত্রনে পাহাড় পাড়ায় 

দু-একটা করে ফুটন্ত তারাবাতি 

যে আকাশগঙ্গায় রূপ নেয় মাঝরাতে- 

তার সোনালী বাতাবরণ ধারা স্নাত তোমার শুভ্রম্লান দৈব মূর্তি কেমন নৈসর্গিক দেখায়?\
\
\
হরিনাক্ষি, আমার শব্দশৈলী কাব্য হীনে আপনারে দেখিবে কিভাবে?

<!--EndFragment-->

Image Source: Internet