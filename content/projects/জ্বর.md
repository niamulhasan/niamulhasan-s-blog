---
category: সাহিত্য
title: জ্বর
description: কিন্তু বৃষ্টি তো তোমার ভীষন অপছন্দের!  প্রকৃতিও হয়ত চায়না তোমাদের
  দুজনকে কখনো মুখোমুখি করতে।
cover: https://coachdelisa.com/wp-content/uploads/2018/12/lonely-woman.jpg
---
জ্বর সম্ভবত একটু বেশিই, ফুল স্পিডে ঘোরা বিকট আওয়াজের ফ্যানের বাতাস শরীরে সূঁচের মত ফুটতেছে;\
একটু আগেও কাঁথা গায়ে শুয়ে ভীষণ তৃপ্তি পাচ্ছিলাম; \
সম্ভবত বাইরে বৃষ্টি শুরু হয়েছে তাই ঠান্ডা একটু বেশিই লাগছে, অথবা হয়ত জ্বরই বাড়তেছে।\
\
ভাবছি, উঠে ফ্যানটা বন্ধ না করলে সকালে গলাব্যথা হতে পারে। \
কিন্তু অনুভূতিতে তোমার অশরীরী উপস্থিতি তীব্র থেকে তীব্রতর হচ্ছে; \
হয়ত জ্বর বাড়ছে এজন্যই।\
\
আরেকটু বাড়লে কি শারীরিক তুমি হাজির হবে সামনে? \
ভীষন সম্ভাবনা আছে মনে হচ্ছে, জ্বর বাড়ুক তাহলে। \
\
আচ্ছা সামান্য জ্বরে কি কেউ হ্যালুসিনেট হয়? \
হলে এ সূযোগ তো মিস করা যাবে না! 


জানো, তোমার তুমি ভীষণ অপছন্দের, কল্পনার তুমি আমার মত; 

তোমার ভ্রুকুঞ্চিত টানা চোখের সদা বিরক্তিভরা শাসন ভংগীর চাহুনি কিভাবে গভীর থেকে গভীরতর আর শান্তিময় শীতল হয় কল্পনায়,\
যদি দেখাতে পারতাম তোমায়! 


তোমার অসহ্য চঞ্চলতা আর অবান্তর আচরণ গুলো কেমন করে নিস্তব্ধ প্রশান্তি আর বুদ্ধিদীপ্ত প্রতিক্রিয়ায় বদলে যায়; \ 
যদি দেখাতে পারতাম তোমায়! 

একদিন প্রচুর বৃষ্টিতে ভিজব তোমাই নিয়ে, 

যতক্ষণ না ঠান্ডা হাড়ে হাতুড়ি না পেটায়; 
 
একসাথে জ্বরে ধরবে, 

আর আমি- কল্পনারূপে তোমার মূর্তিতে যে দেবী আসে তার কথা শোনাব তোমায়। 

হয়তবা ইনফ্লুয়েন্সারী হ্যালুসিনেশনে তার দেখা পেতেও পারো। 



কিন্তু বৃষ্টি তো তোমার ভীষন অপছন্দের! 

প্রকৃতিও হয়ত চায়না তোমাদের দুজনকে কখনো মুখোমুখি করতে।

