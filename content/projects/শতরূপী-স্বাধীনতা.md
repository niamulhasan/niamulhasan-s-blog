---
category: সাহিত্য
title: শতরূপী স্বাধীনতা
description: তবে ক্ষুদ্রাকাংখী হওয়ার একটা বড় সুবিধা আছে, সেটা হলো- স্বাধীনতা
  অর্জন ব্যাতিরেকেই স্বীয় স্বর্গ সৃষ্টি করা যায়
cover: https://hopetrustindia.com/wp-content/uploads/2019/03/Types-of-freedom.jpg
---
স্বাধীনতা শতরূপী, তার সহস্র রূপের কোনোটাই পরম নয়। ক্ষুদ্রমনা আমি- পরম স্বাধীনতায় অবিশ্বাসী। "স্বেচ্ছাচারীতা"- যাকে ইংরেজ দেশী ভাষায় বলে freewill, সেটা বোধহয় আসলেই শত সীমাবদ্ধতায় বাঁধা।*(১) শুধু যে শিকল গুলো দিয়ে স্বেচ্ছাচারীতা বাঁধা, সেগুলো অনেকের দৃষ্টিন্দিয়ের বাইরে। অনেকে আবার এমন আছেন যাদের এসব দৃষ্টিগোচর হলেও তা না দেখার ভান করে মুখ ফিরিয়ে সুখী জীবনযাপন করতে দেখেছি। আর মনে মনে আশ্চর্য হয়েছি এটা ভেবে যে, মানুষের উচ্চতম উচ্চাকাঙ্খাটাও কিভাবে এত ক্ষুদ্র হতে পারে। তাদের জন্য মনে সমবেদনাও পোষণ করেছি বটে।

স্বাধীনতার পরম রূপের অনস্তিত্বের একটি থট এক্সপেরিমেন্ট যুদ্ধবন্দী কোন শিশু সন্তান বিচ্ছিন্ন মায়ের কোলে যদি বাচ্চাটিকে ফেরত দেওয়া হয়, ক্ষনিকের জন্য বন্দিশিবিরই তার কাছে স্বর্গতুল্য ঠাওর হবে।
খোলা আসমানের নিচে দাঁড়িয়ে বুক ভরে নিশ্বাস নিয়ে মহিলাটার ক্ষনিকের স্বর্গটাকে কি আপনি কি ওই ক্ষনিক সময়ের জন্যও কি নিরঙ্কুশ ভাববেন?

নীল আসমানের নিচে দাঁড়িয়ে বুকভরে নিশ্বাস নিয়ে বন্দিশিবিরের মহিলাটার ক্ষনিকের ভ্রমের জন্য সমবেদনা অনুভব করে নিজেকে স্বাধীন ভাবা আপনাকে দেখে আসমানের উপর ওয়ালাও হয়ত আপনার জন্যও সমবেদনাই অনুভব করছেন।

একদা কতিপয় পরিচিতদের জিজ্ঞাসা করেছিলাম, "মানুষের উচ্চাকাঙ্খার সম্ভব্য সর্বচ্চ উচ্চতা কোথায়?" বেশ কয়েকজনের কাছে শোনা জবাবে আশ্চর্য হয়েছিলাম, পরিচয়-আলোচনা ব্যাতিতই, ভিন্ন দর্শনধারী হওয়া সত্ত্বেও তারা কেমন করে জানি কিয়াসে পৌঁছে জবাব দিয়েছিলো, "মানুষ ঈশ্বর হতে চায়"

তাই পরমরূপী স্বাধীনতা শুধু ঈশ্বরেরই থাকতে পারে.

তাই, ওহে স্বাধীনতাকামী, কার দাসত্ব করবার জন্য এই স্বধীনতার লক্ষ্য লড়ছো, ভেবে দেখো একবার; নইলে এই স্বাধীনতার চরম মূল্য দিতে হবে চিরপরাধীনতার দাসত্ব করে।

তবে ক্ষুদ্রাকাংখী হওয়ার একটা বড় সুবিধা আছে, সেটা হলো- স্বাধীনতা অর্জন ব্যাতিরেকেই স্বীয় স্বর্গ সৃষ্টি করা যায়।

আবার যদি আপনি স্বর্গাকাঙ্ক্ষাহীন দের কাঁতারে শামিল তবে ব্যাপার গুলো অন্যরকম বটে, সে রাতভর আলোচনার ব্যাপার।

(দুর্বোধ্য কথাবার্তার জন্য বন্ধুমহলে সুখ্যাতি আমার, তাই ইহা বোধগম্য না হলে দ্বিতীয় পড়ার প্রচেষ্টা করে সময়ক্ষেপণ না করাই শ্রেয়)

\*(১) আফসোস, কি কঠিন কঠিন ব্যাপার স্যাপারের ইংরিজি পরিভাষা বুঝলেও, তাহার বাংলা টা বুঝি না এ প্রজন্মের আমরা, বাংলা ভাষাটাকে একদমই মিসকিন একটা ভাষাতে পরিনত করতে উদ্যত আমরা। আর দু প্রজন্ম পর হয়ত বাংলায়- "কেমন আছেন", " ভালো আছি" -র মত বাক্য ছাড়া জটিল কোনো মনোভাবই প্রকাশ করা যাবে না বাংলায়।